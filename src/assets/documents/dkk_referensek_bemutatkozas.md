Borzák Nikolett:

A Neumann János Egyetem Gazdaságtudományi Karának beiskolázási csapatában dolgozom, és fontos számomra, hogy a középiskolások bátran, jó érzéssel válasszák a kecskeméti GTK-t. Meggyőződésem, hogy itt egy támogató, családias közeg várja őket, ahol nemcsak tanulni, hanem fejlődni és közösséghez tartozni is lehet.

A Hallgatói Iroda munkatársaként a kari kommunikációért felelek: a közösségi oldalak gondozásával és a naprakész tartalmak megosztásával azon dolgozom, hogy a kar mindennapjai és lehetőségei hitelesen jelenjenek meg. Kari duális kapcsolattartóként aktív kapcsolatot ápolok a vállalati partnerekkel, segítve a duális képzések működését és fejlődését.

Munkám fontos része az is, hogy kapcsolatot tartsak a végzett hallgatókkal: a kari alumni találkozók szervezésével erősítem az egyetem és az alumni közösség közötti élő, személyes kötődést.

Suba Edina:

A Dékáni Hivatal részeként a Hallgatói Iroda elsősorban az oktatással és hallgatókkal kapcsolatos folyamatok koordinálásában vesz részt. Ide tartoznak a hallgatói ügyek:

· ECO ösztöndíjak, pályázatok, pályázati anyagokkal kapcsolatos kérdések, közéleti tevékenység-igazolások,

· tanulmányi kérdések, oktatók és hallgatók közötti kommunikáció segítése, nappali és levelező képzések hallgatói kérdéseinek kezelése.

· a duális képzés, duális hallgatók ügyeinek intézése, duális beszámolók szervezése, duális vállalatokkal kapcsolattartás, duális mintatantervek egyeztetése,

· kötelező szakmai gyakorlattal kapcsolatos ügyintézések, megállapodások megkötése a vállalatokkal, igazolások és beszámolók nyilvántartása,

· a Pannonia Ösztöndíj kapcsolatok ápolása, külföldön félévet teljesítő hallgatókkal kapcsolattartás

· kari beiskolázási kampányokban részvétel.

· a Master of Business Administration mesterszakkal kapcsolatos kérdések, oktatók és hallgatók közötti kommunikáció segítése, nappali és levelező képzések hallgatói kérdéseinek kezelése.

Dr. Boldizsár Adrienn:

Dr. Boldizsár Adrienn egyetemi docens, vállalati referens, a Logisztikai mérnöki alapszak szakfelelőse. Közlekedésmérnök alap- és mesterszakos diplomáját a Budapesti Műszaki és Gazdaságtudományi Egyetemen szerezte 2016, majd 2018-ban, és ezt követőn a Közlekedésmérnöki és Járműmérnöki Karon folytatta a Ph.D. tanulmányait a Kandó Kálmán Doktori Iskolában. 2023 tavaszán a sikeres megvédte disszertációját melynek címe Áruszállítási áramlatok modellezése és gazdasági elemzése Európában. Fő kutatási témái közé tartozik a fenntartható és gazdaságos áruszállítás vizsgálata, annak társadalmi hatásainak mérése, illetve a további logisztikai területekkel való összefüggése. Az egyetemen oktatási tevékenysége mellett a vállalati kapcsolatok fejlesztéséért is felel, elősegítve az üzleti szektor és a felsőoktatás közötti szakmai együttműködéseket.

Dr. Király Ildikó:

2006-ban a Budapesti Corvinus Egyetem Kertészettudományi Karán (ma MATE Kertészettudományi Intézet) végeztem okleveles kertészmérnökként.

2013-ban PhD fokozatot szereztem ugyanennél az intézménynél. A disszertációm címe: Kárpát-medencei almafajták jellemzése pomológiai vizsgálatokkal és mikroszatellit alapú molekuláris markerezéssel.

2009-2015 között a Budapesti Corvinus Egyetem Kertészettudományi Karán, a Gyümölcstermő Növények Tanszéken dolgoztam egyetemei tanársegédként.

2015. októberétől a Neumann János Egyetem Kertészeti és Vidékfejlesztési Karán (illetve annak jogelőd intézményében), a Kertészeti Tanszéken dolgozom, jelenleg egyetemi docens beosztásban.

A kertészmérnöki MSc szak szakfelelőse, valamint a duális képzés kari referense vagyok. Tagságaim: MTA köztestületi tag, MTA-SzAB, Kertészeti Munkabizottság elnöke, ECPGR Malus/Pyrus Munkacsoportjának tagja.

Fő kutatási területem a Kárpát-medencei gyümölcsfajták morfológiai és molekuláris jellemzése.

Tagságok:

· Magyar Tudományos Akadémia Kertészet- és Élelmiszertudományi Bizottság Gyümölcstermesztési Albizottság

· Magyar Tudományos Akadémia Szegedi Területi Bizottsága Mezőgazdasági Szakbizottság Kertészeti Munkabizottsága

· ECPGR Malus/Pyrus munkacsoport tagja

Vincze Imre:

Vincze Imre mesteroktató gépész duális kari referens Neumann János Egyetem GAMF Műszaki és Informatikai Kar Informatika Tanszék. Oktatás Ipari automatizálás, számítógépes mérésadatgyűjtés, laborfejlesztés, K+F, vállalati kapcsolattartás duális és nem duális partnerekkel. Gépészmérnök és Minőségügyi szakmérnök végzettség GAMF, Gépészmérnök BME.

Papp Klaudia:

Papp Klaudia tanársegéd, kari referens a járműmérnök alapszakos hallgatók egyik duális kapcsolattartója. Járműmérnök alap- és gépészmérnök mesterszakos diplomáját a Neumann János Egyetem GAMF Műszaki és Informatikai Karán 2022-ben, majd 2025-ben szerezte meg, és ezt követőn a Budapesti Műszaki és Gazdaságtudományi Egyetem Gépészmérnöki Karán kezdte meg Ph.D. tanulmányait 2025 februárjában a Pattantyús-Ábrahám Géza Gépészeti Tudományok Doktori Iskolában. Fő kutatási témája a fogpótlások mechanikai tervezése mesterséges intelligencia módszerek segítségével. Az egyetemen oktatott tárgyai közé tartozik a Statika, Szilárdságtan, CAD technikák, Műszaki ábrázolás és Gépelemek, melyeket az alapszakos magyar és angol nyelvű járműmérnök és gépészmérnök szakos hallgatóknak,

valamint a Semmelweis Egyetemmel közösen indított digitális fogászati tervezés alapképzési szakon résztvevő hallgatóknak oktat.

Sári Bence:

Mérnökinformatikus BSc diplomáját az egyetemen szerezte meg, majd MBA (közgazdasági mesterszak) végzettséget szerzett a Gazdaságtudományi Karon. Hat éve dolgozik az intézményben, szakmai fókusza a robotika, a 3D tervezés és nyomtatás, valamint a mikrovezérlők alkalmazása felé irányul. Jelenlegi kedvenc kutatási területe a robotizáció, iparosodás, és a diákok felkészítése ezen területekre a legújabb módszerek bevetésével. Az oktatás mellett aktívan részt vesz az egyetemi közéletben: rendszeres szereplője az egyetemet népszerűsítő programoknak, a duális képzés referenseként támogatja a diákokat és a partnercégeket, továbbá aktívan dolgozik az egyetem nemzetköziesítésén az EU4DUAL projekt keretében. Képzeletét a sci-fik kötik le a leginkább, bár a szabadidő ritka vendég naptárjában.

Vajda Zsuzsanna:

Vajda Zsuzsanna vagyok, 1986-ban végeztem a Nehézipari Műszaki Egyetemen Miskolcon, mint gépgyártástechnológus gépészmérnök és orosz-magyar műszaki szakfordító-tolmács. Az egyetemen dolgoztam 1990-ig, közben letettem a középfokú angol társalgási komlex vizsgát és elvégeztem a Budapesti Műszaki Egyetemen a mérnöktanári szakot. 1990 nyarától az akkor még GAMF-on, később a sok névváltás után mai nevén a Neumann János Egyetemen dolgozok. Pályafutásom során több tanszéken is megfordultam, jelenleg az Innovatív Járművek és Anyagok Tanszéken mesteroktatóként veszek részt az egyetemi oktatásban. Duális hallgatókkal, mint kari referens 2017 óta dolgozok.

Ivánovics Gergely:

Ivánovics Gergely, mesteroktató, duális referens járműmérnök szakon. Okleveles faipari mérnök diplomáját a Soproni Egyetemen szerezte meg, majd egy ideig szakmájában dolgozott. A terméktervező szakos hallgatók oktatásának támogatására, a Gépszerkezettani és Terméktervező Tanszékre, 2003-ban került. Fő kutatási témája a mikromobilitás és a kerékpár, mint mechanikai rendszer vizsgálata. Oktatási területek a Statika, Szilárdságtan, Gépelemek, CAD, CAE, és a Géptan.
